Tiesin jo ennalta, että tällä viikolla ei ohjelman tekemiseen jäisi paljoa aikaa uuteen asuntoon ja muuttoon liittyvien syiden vuoksi. Sain kuitenkin ensimmäisen viikon palautteen avulla suunnitteltua mihin projektissa on syytä panostaa. Muutaman kerran tuli myös perinteisesti paperilla pyöriteltyä infix ja postfix laskuja, että varmasti iskoistui päähän mitä olen tekemässä. Itse ohjelman osalta sain tavotteideni mukaisesti karvalakkimallin laskimesta, joka laskee +,-,* ja / -laskut. Päivitin myös projektissa Javan versioon 17, koska laskimen toimintojen lisääntyessä nykyisen Javan switch-syntaksi on mielestäni huomattavasti siistimpi verrattuna esim. johonkin loputtomaan if/else-hässäkkään. Hyppäsin myös rohkeasti aiemmin käyttämästäni JUnit 4:sta 5:seen. Kirjoitin muutaman testinkin kokeeksi. Jacoco ja checkstylekin on jo ensimmäisellä viikolla otettu käyttöön, mutta en tässä lauantai-iltana raporttia kirjoitellessa niitä aio vielä sen kummemmin ajella.

Toistaiseksi on aika selkeä kuva kuinka jatkan projektia tästä eteenpäin. Tällä hetkellä käyttäjän syötteitä ei juurikaan validoita ja se on varmasti ensimmäisiä asioita jota alan ensi viikolla kehittelemään, jotta virheellisistä laskulausekkeista saadaan käyttäjälle selkeät virheilmoitukset. Eksponenttien lisääminen laskimeen voisi tulla myös seuraavaksi vuoroon, koska siinä tulee käsiteltyä operaattorien järjestys kunnolla. Samalla voi mahdollisesti jo trigonometrisiä funktioita lisäillä. Jos aikaa on riittävästi, myös arvojen tallettaminen muuttujaan voisi olla toteutettavissa aluksi Javan HashMapilla. Omalle toteutukselle jonosta, pinosta ja hajatustaulusta voisi myös luoda ainakin luokat ja testiluokat.

Loppujen lopuksi viikko sujui projektin osalta hyvin, isoja ongelmia ei ollut ja kauheasti ei jäänyt tällä kertaa epäselväksi joten tästä on hyvä jatkaa eteenpäin. Aikaa kului ehkä noin 4-5 tuntia.